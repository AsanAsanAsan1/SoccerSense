# SoccerSense

**Project**

SoccerSense is een AI-gedreven voetbaldashboard dat coaches en spelers helpt om prestaties te analyseren en te verbeteren op basis van data.
De kern van het project is het verminderen van discussies binnen teams door subjectieve meningen te ondersteunen met data, visualisaties en concreet AI-advies.

De applicatie is ontwikkeld voor amateur- en semiprofessionele teams, waar bestaande tools vaak te duur, te complex of niet actiegericht genoeg zijn.

**Doel van het project**

Het doel van SoccerSense is om:

* Coaches te ondersteunen bij tactische en trainingskeuzes
* Spelers inzicht te geven in hun individuele prestaties
* Data te vertalen naar direct toepasbare adviezen 
* Discussies te vervangen door feiten en gerichte feedback

De app is geen vervanging van de coach, maar een hulpmiddel voor betere besluitvorming.

**Doelgroepen**

SoccerSense werkt met role-based design en heeft twee rollen:

Coach

* Teamoverzichten en trends
* Teamgerichte AI-trainingsadviezen
* Ondersteuning bij teamgesprekken en evaluaties

Speler

* Persoonlijke prestatie-inzichten
* Individueel AI-advies
* Focus op ontwikkeling en bewustwording

**Versies**

Deze repository bevat meerdere prototypes die de ontwikkeling van SoccerSense inzichtelijk maken.
Elke versie is gebaseerd op gebruikerstesten en feedback van docenten.

Tijdens de ontwikkeling zijn meerdere gebruikerstesten uitgevoerd met:

* Een oud-voetbalcoach
* Actieve teamgenoten (spelers)

Feedback uit deze tests heeft direct geleid tot:

* Minder visuele overload
* Kortere AI-adviezen
* Duidelijke scheiding tussen coach- en spelersinformatie
* Verbeterde UX en structuur

Prototype 1 – Streamlit 

* Eerste datagedreven dashboard
* Alle functionaliteit op 1 scherm
* Focus op grafieken en statistieken
* Zwaktes: onoverzichtelijk, onduidelijke visualisaties, geen duidelijke doelgroep

Prototype 2 – Streamlit (Coach & Player Mode)

* Introductie van Coach Mode en Player Mode
* Meer focus op AI-advies in plaats van losse grafieken
* Gebaseerd op interviews met een oud-coach en teamgenoten
* Verbeterde functionaliteit, maar UX en layout nog beperkt

Prototype 3 – Google AI Studio

* Overstap naar Google AI Studio voor betere UI/UX
* Compacte en actiegerichte AI-adviezen
* Aangepaste statistieken op basis van gebruikerstesten
* Toevoeging van Coach Plan & Player Plan voor betere gebruikersflow
* Visueel en functioneel meest volwassen prototype



